---
title: 'HAII'
projectName: 'HAII Cluster'
date: 2019-06-19T06:34:44+07:00
draft: false
---

สถาบันสารสนเทศทรัพยากรน้ำและการเกษตร(องค์การมหาชน) : Hydro and Agro informatics Institute หรือ สสนก เป็นหน่วยงานหลัก ในการวิจัยและพัฒนาวิทยาศาสตร์และเทคโนโลยี ในการดำเนินการจัดการสารสนเทศทรัพยากรน้ำและการเกษตร เพื่อสนองพระราชดำริ ในพระบาทสมเด็จพระเจ้าอยู่หัว

สสนก. เป็นศูนย์รวบรวม ประมวลผลข้อมูลความรู้ ส่งเสริมและดำเนินการให้เกิดเครือข่ายทั้งในและต่างประเทศ อันจะนำประโยชน์ ให้กับหน่วยงานต่างๆ ที่เกี่ยวข้องในการตัดสินใจ ในการบริหารจัดการทรัพยากรน้ำและการเกษตร ทั้งในสภาวะปกติและสภาวะวิกฤต

ระบบ HAII Cluster เป็นระบบคอมพิวเตอร์คลัสเตอร์ของสถาบันสารสนเทศทรัพยากรน้ำและการเกษตร ซึ่งติดตั้งอยู่ที่ สถาบันสารสนเทศทรัพยากรน้ำและการเกษตร ซึ่งทำหน้าที่สนับสนุนการประมวลผลการคำนวณลมและน้ำ และเนื่องจากการประมวลผลนั้นใช้เวลาในการประมวลผลนาน และต้องใช้แรงในการปรมวลผลมาก ระบบ HAII Cluster นึ้ จึงเข้ามามีบทบาทช่วยทำให้ระยะเวลาในการประมวลผลเร็วขึ้น เพื่อให้สามารถนำผลลัพธ์ที่ได้นำกลับไปทำงานต่อได้รวดเร็วยิ่งขึ้น

ระบบคลัสเตอร์ที่ติดตั้งที่สถาบันสารสนเทศทรัพยากรน้ำและการเกษตร (องค์การมหาชน) เป็นระบบคอมพิวเตอร์คลัสเตอร์ขนาด 38 โหนด ซึ่งจะแยกออกเป็นระบบคลัสเตอร์ 2 ชุด คือ haiicluster1 และ haiicluster2 ซึ่งแต่ละชุดจะประกอบไปด้วยส่วนประกอบต่าง ๆ ดังนี้

1. เครื่องบริหารจัดการระบบ (Management Node)จำนวน 1 เครื่อง
2. เครื่องประมวลผล (Compute Node) จำนวน 16เครื่อง
3. เครื่องจัดเก็บข้อมูล (Storage Node) จำนวน 2 เครื่อง โดยต่ออยู่กับ Storage 10 TB ซึ่งจะแบ่งพื้นที่เก็บข้อมูลแยกกันในแต่ละคลัสเตอร์

โดยรวมทั้งสองระบบแล้วนั้น ระบบ HAII Cluster นี้จะมีจำนวนแกนประมวลผลทั้งหมด 432 Cores โดยทั้งระบบนี้มีการเชื่อมต่อเครือข่ายระหว่างเครื่องเข้าด้วยกัน 4 แบบ คือ

1. Public Network เป็นเครือข่ายที่ให้ผู้ใช้ภายนอกสามารถเข้าถึงระบบจากระยะไกลได้
2. Private Network เป็นเครือขายภายในระบบคอมพิวเตอร์คลัสเตอร์ซี่งแบ่งเป็นดังนี้
   1. ILOM Network เป็นเครือขายที่ใช้บริหารจัดการเครื่องคอมพิวเตอร์เซิร์ฟเวอร์ทั้งหมดภายในกลุ่มคลัสเตอร์
   2. Gigabit Network เป็นเครือขายที่ใช้ติดต่อสื่อสารกันระหว่างเครื่องคอมพิวเตอร์เซิร์ฟเวอร์ทั่งหมดภายในกลุ่มคลัสเตอร์
   3. Infiniband Network เป็นเครือข่ายความเร็วสูงใช้ติดต่อสื่อสารกันระหว่างเครื่องหน่วยประมวบผลและหน่วยจัดเก็บข้อมูล

ในส่วนของซอฟต์แวร์ระบบ cluster นั้นเราเลือกใช้ซอฟแวร์ Rocks Cluster เป็นระบบปฏิบัติการสำหรับระบบคลัสเตอร์ เนื่องจากเป็น Linux distribution ที่ออกมาสำหรับใช้ในการทำระบบคลัสเตอร์โดยเฉพาะแล้วนั้น ก็ยังมีระบบจัดลำดับงาน และมีระบบจัดการที่ง่ายในการใช้งาน

ส่วนให้บริการข้อมูล ใช้ระบบไฟล์แบบคลัสเตอร์ ด้วยซอฟต์แวร์ Lustre เพื่อสร้างพื้นที่จัดเก็บข้อมูลขนาดใหญ่ และเชื่อมต่อระบบเครือข่ายความเร็วสูงในระบบคลัสเตอร์ด้วย infiniband card ซึ่งมี bandwidth สูงถึง 40Gbps สามารถรองรับผู้ใช้งานจำนวนมากที่ใช้งานระบบพร้อม ๆ กันได้ โดยที่ประสิทธิภาพการอ่านเขียนข้อมูลยังอยู่ในอัตราที่มีความเร็วสูง

โดยระบบ HAII cluster นี้ บริษัท คลัสเตอร์คิท จำกัด ได้รับความไว้วางใจให้เป็นผู้ดำเนินการติดตั้งซอฟต์แวร์ ระบบคอมพิวเตอร์คลัสเตอร์ และ คอมไพล์ซอฟต์แวร์ WRF เพื่อให้สามารถใช้งานได้บนระบบ HAII Cluster
