---
title: 'ThaiGrid'
projectName: 'Tera Cluster'
date: 2019-06-19T06:39:51+07:00
draft: false
---

ในปี พ.ศ. ๒๕๕๐ คลัสเตอร์คิท ได้รับเกียรติให้เป็นผู้ติดตั้งระบบคอมพิวเตอร์คลัสเตอร์ขนาดใหญ่ที่สุดของประเทศไทยในขณะนั้น ที่ศูนย์ไทยกริดแห่งชาติ ทำให้สามารถนับได้ว่าคลัสเตอร์คิทเป็นบริษัทคนไทยบริษัทแรก นับเป็นการแสดงให้เห็นศักยภาพของคนไทยว่าไม่ได้ด้อยกว่าใครในโลก

{{< image src="/imgs/success-stories/thaigrid-1.jpg" title="Thai Grid Cluster" >}}

ระบบ เทราคลัสเตอร์ (Tera Cluster) เป็นระบบคอมพิวเตอร์คลัสเตอร์ขนาด 800 core ที่มีความเร็วในการประมวลผลถึง 2.5 ล้านล้านคำสั่งต่อวินาที มีพื้นจัดเก็บข้อมูลบนระบบ Cluster File System (CFS) โดยใช้ซอฟต์แวร์ Lustre ขนาด 5 เทราไบต์ ภายในคลัสเตอร์มีเครื่องส่วนหนึ่งจำนวน 32 โหนด ติดตั้งการ์ดเครือข่ายแบบ Infiniband ที่มีความเร็วในการโอนถ่ายข้อมูลขนาด 10 Gbps เพื่อเพิ่มประสิทธิภาพในการประมวลผลแบบขนานสำหรับโปรแกรมประยุกต์ที่ต้องการ ความเร็วสูงระบบเทราคลัสเตอร์นับเป็นระบบคอมพิวเตอร์ที่มีความเร็วในการ ประมวลผลสูงที่สุดในประเทศไทยในขณะนั้น

{{< image src="/imgs/success-stories/thaigrid-2.png" title="Thai Grid Cluster Architecture" >}}

ในปีเดียวกันทางศูนย์ไทยกริดแห่งชาติ ได้ทำความร่วมมือกับทางไมโครซอฟต์ โดยได้เลือกให้คลัสเตอร์คิท เป็นผู้ดำเนินการติดตั้งระบบวินโดวส์คลัสเตอร์ ด้วยซอฟต์แวร์ Windows Compute Cluster Server 2003 หรือ WCCS2003 ให้กับระบบเทราคลัสเตอร์ จำนวน 32 โหนด พร้อมทั้งจัดการฝึกอบรมการติดตั้งและใช้งานระบบวินโดวส์คลัสเตอร์ให้กับสมาชิกของศูนย์ไทยกริดแห่งชาติอีกด้วย

{{< youtube My9N1m7b0Bs >}}
