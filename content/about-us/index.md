---
title: 'About Us'
date: 2019-06-19T16:22:11+07:00
draft: false
type: about-us
menu:
  main:
    weight: 50
---

## ก่อนที่จะมาเป็น "คลัสเตอร์คิท"

ทีมงานเริ่มแรกของเราพบกันที่ มหาวิทยาลัยเกษตรศาสตร์ โดยทุกคนสนใจในงานสาขาเดียวกันคือ High Performance Computing (HPC) ด้วยเหตุนี้ทำให้เกิด "ทีม" ที่ทำงานร่วมกัน ทั้งงานด้านการวิจัยและงานด้านอื่นๆ

ในอดีตเราอยู่ในทีมของศูนย์วิจัยคอมพิวเตอร์สมรรถนะสูงและเครือข่ายคอมพิวเตอร์ คณะวิศวกรรมศาสตร์ มหาวิทยาลัยเกษตรศาสตร์ บางส่วนอยู่ที่ Asia Pacific Science & Technology Facility (APSTF) Thailand ซึ่งเป็นศูนย์ความร่วมมือระหว่าง มหาวิทยาลัยเกษตรศาสตร์ และ บริษัทซัน ไมโครซิสเต็มซ์ จำกัด ซึ่งทำงานวิจัยเกี่ยวกับระบบคลัสเตอร์ และกริดคอมพิวติ้ง บนฮาร์ดแวร์และซอฟต์แวร์ของซัน ไมโครซิสเต็มส์

หลังจากนั้น ทางทีมได้ออกมาก่อตั้งบริษัท คลัสเตอร์คิท โดยเริ่มก่อตั้งเมื่อเดือนมกราคม ๒๕๕๐ โดยเป็นบริษัทคนไทยที่ทำธุรกิจบริการ ออกแบบ ติดตั้ง ดูแลบำรุงรักษา ให้คำปรึกษา และฝึกอบรมการใช้งานระบบคอมพิวเตอร์คลัสเตอร์ (Computer Cluster) บริษัทแรกในประเทศไทย มีความชำนาญในการออกแบบและติดตั้งระบบคอมพิวเตอร์สมรรถนะสูง ระบบ Load-balanced รวมถึงระบบลีนุกซ์เซิร์ฟเวอร์ โดยทีมงานผู้มีประสบการณ์ คลัสเตอร์คิทมีผลงานที่น่าภาคภูมิใจ คือ การที่ได้เป็นผู้ติดตั้งระบบคอมพิวเตอร์คลัสเตอร์ขนาดใหญ่ที่มีความเร็วในการประมวลผลสูงที่สุด 3 ระบบแรกของประเทศไทย

ในปี ๒๕๕๒ คลัสเตอร์คิทได้ขยายบริการทางด้านการฝึกอบรมเพิ่มมากขึ้น โดยเราได้เปิดศูนย์ฝึกอบรมคอมพิวเตอร์ขึ้นในพื้นที่สำนักงานของบริษัท เพื่อเพิ่มขีดความสามารถในการให้บริการอย่างครบวงจร พร้อมทั้งได้เพิ่มหลักสูตรอบรมทางด้านโอเพ่นซอร์สที่เรามีประสบการณ์มายาวนาน ทั้งในด้านระบบลีนุกซ์เซิร์ฟเวอร์ และ ด้านการพัฒนาโปรแกรมบนเว็บ

## แผนที่

{{< map >}}

**บริษัท คลัสเตอร์คิท จำกัด และ คลัสเตอร์คิท เทรนนิ่ง เซ็นเตอร์ อยู่ในหมู่บ้านขุนนนท์นิเวศน์ ซอยทางเข้าหมู่บ้านอยู่ติดกรมบังคดี เมื่อเข้าหมู่บ้านแล้วให้ท่านขับรถวิ่งตรงเข้ามาจนถึงแยกซอย 6 จะมีป้ายบอกทางของ ClusterKit ให้เดินทางมาตามป้ายบอกทางจนสุดทางจะพบบ้านเลขที่ 91 บริษัท คลัสเตอร์คิท จำกัด**

## การเดินทาง

#### โดยรถยนต์ส่วนบุคคล

ท่านสามารถใช้เส้นทางที่มุ่งหน้ามายังถนนจรัลสนิทวงศ์ หรือถนนบรมราชชนนีก็ได้ สามารถนำรถยนต์มาจอดได้ที่บริษัทฯ

#### โดยรถประจำทางสาธารณะ

- **จากอนุสาวรีย์ชัยสมรภูมิ** นั่งรถปรับอากาศ สาย 515 ต้นทางอนุสาวรีย์ชัยสมรภูมิ - มหาวิทยาลัยมหิดลศาลายา ขึ้นรถที่อนุสาวรีย์ชัยสมรภูมิ ให้แจ้งว่าลง วัดชัยพฤกษ์ จากนั้นให้เดินย้อนกลับมาที่ซอยชัยพฤกษ์ฝั่งบางขุนนนท์ เพื่อต่อรถสองแถว หรือรถเมล์ธรรมดา สาย 57 เพื่อมาลงหน้ากรมบังคับคดี
- **จากสยามเซ็นเตอร์ เซ็นทรัลเวิร์ล หรือ พันธุ์ทิพย์พลาซ่า** ให้ใช้บริการรถปรับอากาศ สาย 79 ขึ้นบริเวณป้ายรถเมล์ฝั่งห้างสรรพสินค้าดังกล่าว แจ้งกับ พกส. ว่า ลง "กรมบังคับคดี"
- **จากเดอะมอลล์ท่าพระ** ให้ใช้บริการรถเมล์ สาย 57 โดยขึ้นฝั่งตรงข้ามกับห้างเดอะมอลล์ ท่าพระ นั่งมาจนรถเลี้ยวเข้าถนนบางขุนนนท์ และลงที่ป้ายกรมบังคับคดี

_ท่านสามารถเดินทางเข้ามายังศูนย์ฝึกอบรมได้ 2 วิธี คือ_

1. ใช้บริการรถมอเตอร์ไซต์รับจ้าง ให้ท่านลงป้าย “วัดเจ้าอาม” ซึ่งอยู่ห่างจาก ป้าย “กรมบังคับดคี” หนึ่งป้ายรถเมล์ (ถ้ามาจากบางขุนนนท์ ถึงก่อนกรมบังคับคดี) ใกล้ ๆ บริเวณนั้นจะมีวินรถมอเตอร์ไซต์รับจ้าง ให้ท่านบอกเขาว่า “ไปหมู่บ้านขุนนนนิเวศน์ ซอย 6”
2. เดิน ออกกำลังกาย เข้าซอยบางขุนนนท์ 31 มาตามทางเส้นทาง ซึ่งจะมีป้ายคลัสเตอร์คิทตามแยกบอกเป็นระยะ ระยะทางประมาณ 400 เมตร.
