---
title: 'เปิดอบรม Hadoop Bootcamp V.2 เดือน เม.ย 63'
date: 2020-03-06T16:27:01+07:00
draft: false
---


## หลักสูตรนี้เหมาะกับใคร
เหมาะกับผู้ที่ทำงานในฝั่งของผู้ดูแลระบบ วิศวกรคอมพิวเตอร์ นักเทคโนโลยีสารสนเทศ อาจารย์และบุคลากรทางการศึกษาในสาขาที่เกี่ยวข้อง ผู้ที่สนใจเรื่อง Big Data และ Hadoop ผู้อบรมควรมีความรู้พื้นฐาน Linux หรือ Unix มาก่อน 
<!--more-->
## ความสามารถของ Hadoop
Hadoop เป็นซอฟต์แวร์ที่นิยมนำมาใช้ในการทำ Big Data โดยมีความสามารถดังนี้

- รองรับการจัดเก็บข้อมูลจำนวนมาก สามารถจัดการกับข้อมูลที่เพิ่มขึ้นได้อย่างรวดเร็ว กรณีพื้นที่ในการจัดเก็บข้อมูลเต็มสามารถเพิ่มเครื่องเข้าไปในระบบคลัสเตอร์ได้ 
- สามารถประมวลผลข้อมูลได้อย่างรวดเร็ว โดยใช้เครื่องคอมพิวเตอร์หลาย ๆ เครื่องช่วยกันประมวลผล
- สามารถทำสำเนาข้อมูลได้อัตโนมัติ โดยค่า Default อยู่ที่ 3 สำเนา ในกรณีที่มีข้อมูลสูญหายระบบจะทำสำเนาเพิ่มให้อัตโนมัติ
- สามารถทำ High Availability (HA) กรณีเครื่องคอมพิวเตอร์ในชุด Cluster เกิดความเสียหาย เครื่องอื่นสามารถทำงานแทนกันได้
- สามารถรับโหลดในการอ่านไฟล์พร้อม ๆ ได้
- มีเครื่องมือต่าง ๆ ที่สามารถมาเชื่อมต่อกับ Hadoop เพื่อใช้งานได้ เช่น Spark, Pig, Hive, Hbase เป็นต้น

ความสามารถของ Hadoop ที่กล่าวมาเป็นเพียงส่วนหนึ่งซึ่งมีรายละเอียดเพิ่มเติม และนอกจากนี้การออกแบบสถาปัตยกรรมระบบ Hadoop Cluster ก็ส่งผลต่อประสิทธิภาพการทำงานของระบบด้วย

## สิ่งที่ผู้เรียนจะได้รับ
ผู้เรียนมีความรู้ความเข้าใจเกี่ยวกับ Big Data เข้าใจในหลักการทำงานของซอฟต์แวร์ Hadoop เชิงลึก เข้าใจสถาปัตยกรรมของระบบ สามารถติดตั้งระบบ Hadoop Cluster ขึ้นใช้งานเองได้ ผู้เรียนมีทักษะในการวิเคราะห์ปัญหาที่เกิดขึ้นและแก้ไขปัญหา และรู้จักกับเครื่องมือแวดล้อมต่าง ๆ บน Hadoop เช่น Hive, Spark สามารถนำไปประยุกต์ใช้งานได้

## วันเวลาสถานที่
สถานที่อบรม <a href="../../contact-us">บริษัท คลัสเตอร์คิท จำกัด </a> ในวันที่ 01-03 เมษายน 2563 ตั้งแต่เวลา 09:00-16:00 น. จำกัดจำนวนผู้เข้าอบรมรุ่นละ 12 ท่าน วิทยากร คุณกิตติรักษ์ ม่วงมิ่งสุข และทีมงานคุณภาพจากคลัสเตอร์คิท

## เตรียมตัวยังไง
ในวันอบรมให้ผู้เรียนเตรียม laptop ส่วนตัวมาด้วยนะครับโดยมีหน่วยความจำ (RAM) ไม่ต่ำกว่า 8GB และพื้นที่ (Hard Disk) ไม่ต่ำกว่า 50 GB และเพื่อความสะดวกในวันอบรมให้ผู้เรียนลงโปรแกรม <a href="https://www.virtualbox.org/wiki/Downloads">Vritual Box </a>(ติดตั้งใช้งานฟรี) ติดตั้งได้ทั้ง windows, linux และ mac ท่านสามารถดูวิธีการติดตั้งได้ที่ <a href="http://www.clusterkit.co.th/training/pdf/VirtualBox_64bit_Problem.pdf">คู่มือ</a>

## สมัครง่าย ๆ ใน 2 ขั้นตอน
1. <a href="../../training-courses/hadoop-bootcamp-v.2"> **คลิก**</a> เพื่อดูรายละเอียด
2. กดลงทะเบียนและกรอกข้อมูล

## ราคา
14,980 บาท (รวมภาษีมูลค่าเพิ่มแล้ว)

## โปรโมชั่น
* ส่วนลด 10 % สำหรับสมาชิก<a href="https://www.oseda.or.th/th/">สมาคมศึกษาและพัฒนาโอเพ่นซอร์ส</a> (OSEDA) และหากชำระค่าอบรมล่วงหน้า (Early Bird) 1 เดือนจะได้ส่วนลดเพิ่มอีก 10%

## หมายเหตุ

* การสำรองที่นั่งอบรมจะสมบูรณ์ต่อเมื่อมีการชำระเงิน จึงขอสงวนสิทธิ์แก่ผู้ที่สำรองที่นั่งอบรมเข้ามาก่อนตามลำดับ
* รายละเอียดต่าง ๆ อาจมีการเปลี่ยนแปลงตามความเหมาะสมโดยมิต้องแจ้งให้ทราบล่วงหน้า
* หากท่านต้องการใช้เครื่องของทางบริษัทฯ ซึ่งมีหน่วยความจำไม่น้อยกว่า 8 GB กรุณาแจ้งกับทางบริษัทฯ และทางบริษัทฯ ขอคิดค่าจัดเตรียมเครื่องเพิ่ม 1,000 บาท 
