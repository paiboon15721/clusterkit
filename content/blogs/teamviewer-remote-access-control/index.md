---
title: 'เข้าถึงเครื่องปลายทางผ่านเน็ตง่าย ๆ ด้วย TeamViewer'
date: 2011-09-08T14:19:08+07:00
draft: false
---
หากท่านเป็น Admin หรือ Technical support ที่จะต้องดูแลเครื่องมาก และหาวิธีง่าย ๆ ในการดูแลเครื่องมาก ๆ โดยที่ไม่ต้องไปที่หน้าเครื่อง  Team Viewer นี้อาจจะเป็นคำตอบ
Team Viewer นี้เป็นโปรแกรมที่จะช่วยในการดึงหน้าจอเครื่องปลายทางมาแสดงผลที่เครื่องของเรา หรือที่เรียกว่า Remote Desktop นั่นเอง  แต่จะมีการทำงานที่ต่างจาก Remote Desktop โดยทั่วไปเนื่องจากเราไม่ต้องรู้ User และ Password ของเครื่องปลายทาง ในการที่จะติดต่อเข้าไปเลย โดยโปรแกรม Team Viewer นั้นมีออกอยู่บนหลาย platform ไม่ว่าจะเป็น Windows , Linux , Mac, moblie Device ( Android , Iphone, Ipad)  และสามารถทำงานร่วมกันได้


โดยการใช้งาน TeamViewer นั้นทำได้โดยนำ Team Viewer มาติดตั้งลงในเครื่อง PC เครื่องที่ต้องการ remote ทั้งต้นทางและปลายทาง  ตามแต่ platform ที่ติดตั้งอยู่  และสั่งเริ่มการทำงานของโปรแกรมปลายทาง ซึ่งโปรแกรมจะทำการติดต่อ server ของ Team Viewer และส่ง เลข ID กับ Password กลับมา หลังจากนั้นก็ไปถาม ID กับ password เครื่องปลายทางที่เราจะ รีโมทเข้าไป แค่นี้หละครับ ! หลังจากนั้น เราก็เปิดโปรแกรมบนเครื่องเราขึ้นมา ใส่ ID และ Password ของปลายทาง แค่นี้ก็สามารถดึงหน้าจอ เครื่องปลายทางมาแสดงผลบนเครื่องเราได้แล้ว เสมือนกับว่าเราไปนั่งอยู่ที่หน้าเครื่องนั้นจริง ๆ 
